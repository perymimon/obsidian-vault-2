---
tags:
- מילים-של-שירים
- מילים-של-שירים
---

מרוב אהבה
יוסי בנאי
מילים: יוסי בנאי
לחן: מתי כספי
קיימים 2 ביצועים נוספים לשיר זה

כשההוא אוהב את ההיא
תמיד הוא אומר לה,
חוזר ואומר לה
כמה היא אלוהית.

כשענן אוהב עננה
תמיד הוא אומר לה,
חוזר ואומר לה:
כמה את עדינה
את כל כך עדינה

ורק אני מרוב אהבה שותק...

כשהזבוב אוהב ת'זבובית
תמיד הוא אומר לה,
חוזר ואומר לה
מכולן יפיפית.

כשהפיל אוהב ת'פילה
תמיד הוא אומר לה,
חוזר ואומר לה:
בואי בואי כלה.

ורק אני מרוב אהבה שותק...

כשמלאך אוהב מלאכית
תמיד הוא אומר לה
חוזר ואומר לה
את הכי חתיכית

כשהפסיק אוהב ת'נקודה
תמיד הוא אומר לה
חוזר ואומר לה
שהוא פסיק על ידה

ורק אני מרוב אהבה שותק...