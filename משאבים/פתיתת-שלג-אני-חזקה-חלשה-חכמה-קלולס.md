---
aliases: 
cssclasse: 
date-created: 2022-11-17
date-modified: 2023-12-06
tags: ציטוטים, טקסט/אנטי-פמיניסטי
---

# תגובה מאישה לאישה

[[2023-06-03]] [[נשים]] #טקסט/אנטי-פמיניסטי

הוידוי הזה מייצג באופן כמעט-מושלם את הבעיה עם התנהלות של נשים רבות - אולי הרוב - כיום בסצינת הדייטינג. אז קבלי, סמי-פתיתת-שלג-אני-חזקה-חלשה-חכמה-קלולס יקרה שלי, את התשובה לשאלתך:

א. הלכת אליו. למה? לשמוע תקליטים? לראות את אוסף הבולים שלו? [בולים במילעיל, כן?]

ב. שתית יין + אצלו. למה?
כל אדם - בטח נשים מבחינת יכולת ספיגת האלכוהול [כן, יש הבדל] - אינו כשיר במלוא מאת האחוזים של יכולותיו תחת השפעתו. אדם בגיר, במקרה הזה אישה, צריכה להבין שזה עלול לשכך את יכולת קבלת ההחלטות שלה, ו/או את היכולת שלה לתקשרן.

אז למה להכניס עצמך למצב הזה?
במקרה הכינותי מראש תשובה - אני מדברת על-כך זמן רב, מאז הטירוף התפוצץ במלוא עוזו:

ג. אמביוולציה.
נשים רבות רוצות משהו מאותו גבר, הוא עבר את מחסום הדחייה הראשוני, ואז הוא הופך ל-"אולי".

הן לא בטוחות לגמרי איזה סוג של "אולי": אולי רק לחדר-המיטות, אולי מעבר. אבל יש שם משהו.

הן רוצות להתקדם, אבל הוא לא מספיק הורס [חתיך, קוביות בבטן - אבל לא שוורצנגר, מטר תשעים, מבוסס] כדי להחליט מייד שזה כן לחדר-המיטות, אז הן אמביוולנטיות: כן-לא-כן-לא-אולי-עכשיו-אח"כ.

יש מצב שהרבה מזה כלל לא לגמרי מודע. חלק בודאי מודע.

היות שהן אמביוולנטיות, הן נותנות לו להוביל.

ופה זה מתמרכב עוד: ההובלה שלו חשובה למשיכה שלה. גבר אלפא מוביל. נשים רוצות גבר אלפא.
לא רעיל [עם/בלי מירכאות]. חלילה לא אנס. אבל מוביל.

אז הוא מוביל. ברור לאן הוא רוצה להוביל. ואז... "מצאתי את עצמי במיטה, בתוך האקט ולא הספקתי להשחיל מילה".

ד. היכולת של נשים רבות ללהטט בין "אני לביאה" ל"אני חלשה" הוא מסחרר.
הלגיטימציה שנשים רבות נותנות זו לזו [ע"ע להקת המעודדות מהטריבונה],  בצירוף הרוח הגבית מהפמיניזם שמכתיב את החקיקה, החינוך, הרווחה כל השאר, גורמים לכך שהן - וסביר שגם את - לא חושבות שזו חוסר עקביות מהותית, המפרקת את טיעוני היסוד של האג'נדה.

לדבר על עצמך כבובה-על-חוט, המופעלת ע"י סטרומבולי [פינוקיו] המאסטר פפטיר, מבלי שהיא מבינה מה קורה - זה מביך, ואף מפחיד, לגבי מה שזה אומר עליך, ועל אחרות כמותך.

תזכירי לי לומר לבוס שלך לכתוב את זה בתיק האישי, כדי שיילקח בחשבון בפעם הבא שתגישי מועמדות לתפקיד ה-ביג שוט בוס בייב. או כשאת הולכת לפגישה עם לקוח עסקי חשוב, כי את מוכרת עצמך כ"לביאה" במשא ומתן/מכירות או מה-שזה-לא-יהיה.

על הדרך, עדיף גם שמשאבי-אנוש ידעו את זה מראש. כי שעון החול לתלונה מצידך על הטרדה מינית וגרוע מכך [אונס] כבר התהפך, והחול הולך ואוזל.

מה שמביא אותי לנקודה הבא, שגם תסביר מדוע הייתי לארז'ית אתך, וקראתי לך רק "סמי" פתיתת-שלג-אני-חזקה-חלשה-חכמה-קלולס בהתחלה:

ה. את רק "סמי" כל הנ"ל, כי את הוגנת מספיק, ואנושית מספיק, כדי לא להאשים אותו באונס. אבל כפסע בינך לבין זה. למרבה הזוועה, ההיסטוריה הקצרה בנדון [אז פרוץ הטירוף במערב] מעידה על-כך שעם קצת לחישות-שאגות באוזנך מלביאות" אחרות, מן האג'נדה המתאימה, הרי שלגמרי יש מצב שעוד שבוע, חודש, 20 שנה [אולי כשירוץ לתפקיד ציבורי בכיר, אולי יהיה מפורסם מכל סוג] תטעני לאונס בדיעבד. ולו רק על-פי תיאורך זה, יחרץ גורלו. בטח במדיה. אבל אולי גם בבית-המשפט.

# האמינו לכל הנשים # אין תלונות שווא

במקרה כזה נהוג לומר: "הוא היה צריך להבין את הסימנים". מה שמביא אותי לנקודה הבאה:

ו. חלק מן העובדה שאנו חיים בעולם גינקו-צנטרי הוא, שהפמיניזם עיוות לנשים רבות את בוחן המציאות, לכך שרק מה שהן חושבות על הסיטואציה הוא "נכון", ולא קיימת זווית אחרת.

יתירה מכך, ספציפית לא קיימת הזווית הגברית. או יותר נכון: היא קיימת, אך היא רעילה אינהרנטית. מיזוגנית. מחפיצה.

היכולת הזו להתהלך בעולם בבחינת "אני ועצמי עוד", תוך פסילה של כל אפשרות להבין את התנהלותך אחרת מכפי שמרב מיכאלי אמרה לך/ן, היא לא פחות ממדהימה.
זה נכון גם לטפשונות מ"תנועת" שחררו את הפיטמה" בארה"ב, ומ"מצעד ה---ות" בארץ ובעולם.

אז לטובתך, ולטובתך שכמותך, הרשי נא לי להציע לך תרגום זריז של מה שגבר מבין מהתנהלותך מולו/עמו:

הכרתי מישהי, כימיה טובה, דיבור לעניין וכל מה שמסביב. נפגשים בפעם השניה אצלי, סרט, יין, הכל טוב. [עד כאן, ציטוט ישיר שלך, בשינוי המין] [כן. יש רק שניים]

היא זורמת, ניכר שרוצה, בטח לא ניכר שלא-רוצה, היא "לביאה" אז אני סומך עליה שיודעת מה רוצה, הרי באה אלי ושתתה יין... הגענו למיטה. יש!

ז. [הגעתי לאות הזו במקרה, אבל זה דווקא מתאים]
כעת, כמו בהתנייה פאלוביאנית קלאסית, יעלו ויבואו שתי ההאשמות הבאות:

הסגברה + האשמת הקורבן.
אה, כן, וגם כמה אד-הומינם-ים עסיסיים עלי.

עייפתי כבר מן הצורך להסביר דברים בסיסיים בחיים ובביולוגיה שוב ושוב, אז אומר רק זאת:
זה לא + זה לא.

דווקא מי שמבינים שאונס אמיתי, בכפייה, הוא זוועת עולם [ולמען הסר ספק, אני בעד סירוס כירורגי (!) למי שיוכח ככזה בבי"מ, בנוסף למאסר, ולגבי ילדים - מוות בצליבה/סקילה או משהו בדומה]

לא מוזילים אותו עם אופסי-התחרטתי, ואולי הוא גם לא התקשר למחרת אז אני-חשה-מנוצלת.

למה בלונלי פלאנט [פעם היה כזה. לא יודעת אם עדיין יש] מותר לתת עצות לאיך להיזהר מכייסים בקרנבל בברזיל?
ולמה סתם סביר לנעול את הדלת כשיוצאים מהבית [וגם כשנמצאים בתוכו]?
ולא להסתובב עדויי יהלומים בפאבלות [חזרתי לברזיל]?
למה???

כי העולם עתיר סכנות, ואדם סביר נוקט מהלכים לצמצומן, בכל מה שבשליטתו/ה.
כל טוב

![[18484e8abf4.8d1b6662240009d7.png]]
